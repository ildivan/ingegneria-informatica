Si dice riferimento cartesiano affine di $A_{n}(R)$ una coppia $RA=[O,B]$ costituita da un punto $O$ fissato detto origine e da $B$ , una base dello spazio vettoriale $V_{n}(R)$.

Essendo biunivoca la relazione tra un qualsiasi vettore di $V_{n}(R)$ e le sue componenti rispetto a $B$ , si può definire una volta fissato un riferimento affine la corrispondenza:$$\phi: A\to R^{n}$$$$P\to (x_{i})_{i\in I_{n}}$$

### Coordinate
Fissato un riferimento affine $RA=[O,B]$ si definiscono come coordinate del punto $P$ le componenti in $B$ del vettore $\overrightarrow{OP}$ e si scrive che:$$P=(x_{i})_{i\in I_{n}}$$

#### Casi particolari
1) In $A_{1}(R)$ un riferimento affine $RA=[O,B]$ è una coppia formata da un punto $O$ e una base $B=\{e_{1}\}$ di $V_{1}(R)$. Se $\overrightarrow{OP}=x \cdot e_{1}$ si scrive che $P=(x)$ e si dice che $x$ è l'ascissa del punto $P$ in $RA$.![[AR1.jpg]]
2) In $A_{2}(R)$ un riferimento affine $RA=[O,B]$ è una coppia formata da un punto $O$ e una base $B=\{e_{1},e_{2}\}$ di $V_{2}(R)$. Se $\overrightarrow{OP}=x \cdot e_{1}+y \cdot e_{2}$ allora si scrive $P=(x,y)$ e si dice che $x$ è l'ascissa del punto $P$ e $y$ è l'ordinata del punto $P$ in $RA$. Inoltre la retta $[O,L(e_{1})]$ è detta asse delle ascisse e la retta $[O,L(e_{2})]$ è detta asse delle ordinate.![[AR2.jpg]]
3) In $A_{3}(R)$ un riferimento affine è una coppia $RA=[O,B]$ con $B=\{e_{1},e_{2},e_{3}\}$ base di $V_{3}(R)$.   Se $\overrightarrow{OP} =x \cdot e_{1}+ y \cdot e_{2}+ z \cdot e_{3}$ allora si scrive $P=(x,y,z)$ dove $x$ è l'ascissa del punto $P$,y è l'ordinata del punto $P$ e $z$ è la quota del punto $P$. Inoltre, la retta $[O,L(e_{1})]$ si chiama asse delle ascisse, la retta $[O,L(e_{2})]$ si chiama asse delle ordinate e la retta $[O,L(e_{3})]$ si chiama asse delle quote in $RA$.![[AR3.jpg]]

Argomento principale: [[Spazi affini]]
#algebra 